---
layout: post
category: CLANKY
title: 'Zuzana Fišerová: Dořešení hradišťské věznice považuji za dluh naší společnosti vůči všem, kteří zde trpěli'
date: 2021-06-23
author: Zuzana Fišerová
authorId: zuzana.fiserova
image: posts/veznice_uh.jpg
tags: 
- zuzana-fiserova
- zlinsky-kraj
- veznice-uh
important: true
---


Krajská radní Zuzana Fišerová zodpovědná za kulturu jednala s ředitelkou Úřadu pro zastupování státu ve věcech majetkových Kateřinou Arajmu ve věci rekonstrukce areálu bývalé věznice v Uherském Hradišti.

Rekonstrukce areálu bývalé věznice v Uherském Hradišti postupuje podle plánu. Na základě memoranda o obnově z roku 2016 by do areálu měl být přemístěný okresní soud a vybudované nové Muzeum Totality. Krajská radní pro kulturu a školství [Zuzana Fišerová](https://zlinsky.pirati.cz/lide/zuzana-fiserova/) na schůzi s ředitelkou ÚZSVM Kateřinou Arajmu prebrala aktuální stav rekonstrukce a zohledněné požadavky historiků, pro které je důležité, aby při rekonstrukci došlo k minimu úprav v objektu věznice tak, aby zůstala zachována autenticita místa: *"S paní ředitelkou jsme detailně projednaly harmonogram rekonstrukce. Kraj nyní pomůže hledat prostory, které poslouží jako bezpečný dočasný depozitář pro uchování historických předmětů, aby nedošlo k jejich poškození během stavby,"* sdělila [Zuzana Fišerová](https://zlinsky.pirati.cz/lide/zuzana-fiserova/).

> **“Vnímám to jako dluh vůči všem, kteří v této věznici trpěli a jejichž utrpení mnohdy nebylo potrestáno. Zaslouží si, aby se toto autentické místo dočkalo důstojné opravy bez zbytečných prodlev”,** říká [Fišerová](https://zlinsky.pirati.cz/lide/zuzana-fiserova/). 	
> 

Projekt obnovy areálu nepočítá se zdržením. Rekonstrukce by tak měla být dokončena v roce 2028. Na setkání sa dohodla i koordinace dalšího společného postupu: *"Momentálně probíhá stavebně technický a stavebně historický průzkum, který by měl být dokončen ještě letos. Potom naváže archeologický průzkum a zpracování projektové dokumentace. Na vytvoření expozice Muzea totality má Zlínský kraj zatím vyčleněno 14 milionů korun,"* uvedla [radní](https://zlinsky.pirati.cz/lide/zuzana-fiserova/). 



