---
layout: post
category: CLANKY
title: 'V Bystřici pod Hostýnem vznikne chráněné bydlení pro ty, co se o sebe nemohou sami postarat'
date: 2021-06-10
author: Hana Ančincová
authorId: hana.ancincova
image: posts/care.jpg
tags: 
- socialni-pece
- pchranene-bydleni
- tahana-ancincova
- zlinsky-kraj
---

Podporujeme bydlení v co nejpřirozenějších podmínkách pro ty, kteří se o sebe nemohou sami postarat. Proto jsme na kraji hlasovali pro vznik chráněného bydlení v Bystřici pod Hostýnem. Po Slavičíně a Nedakonicích je to další rozšíření tohoto typu sociálních služeb.

## Co je chráněné bydlení?

Jedná se o pobytovou službu poskytovanou osobám, které mají sníženou soběstačnost z důvodu dlouhodobého duševního nebo zdravotního onemocnění, jejichž situace vyžaduje pomoc jiné osoby. Je také vhodnou alternativou k pobytu v ústavním zařízení.

> *"Projekt navazuje na probíhající transformaci Domova pro osoby se zdravotním postižením Javorník ve Chvalčově, který je provozován krajskou příspěvkovou organizací Sociální služby Uherské Hradiště. Právě část klientů chvalčovského zařízení najde v sousední Bystřici v objektu chráněného bydlení svůj nový domov, který jim umožní žít běžným způsobem života, samozřejmě se zajištěním nezbytné podpory a péče ze strany odborného personálu,"* uvedla **[Hana Ančincová](https://zlinsky.pirati.cz/lide/hana-ancincova/)**, zodpovědná za sociální oblast.
> 

Chráněné bydlení vznikne rekonstrukcí staršího rodinného domu v bystřické Nádražní ulici. Celkem mají vzniknout tři domácnosti pro osm klientů, z nichž dvě mají být bezbariérové. Součástí objektu bude samozřejmě také včetně zázemí pro personál. Celkové náklady se předpokládají ve výši 17,321 milionu korun, z nich by 4,566 milionu měla pokrýt dotace z Ministerstva práce a sociálních věcí. S rekonstrukcí by se mělo začít už letos v létě, hotovo má být nejpozději příští rok na podzim.
