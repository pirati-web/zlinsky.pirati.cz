---
layout: post
category: CLANKY
title: 'Report ze zářijového zastupitelstva Zlínského kraje: Co prosadili Piráti?'
date: 2021-09-20
author: Piráti Zlínský kraj
authorId: 
image: posts/zastupko_cerven.jpg
tags: 
- zastupitelstvo
- zlinsky-kraj
- report
---

Přinášíme jednoduchý přehled toho, co se nám podařilo prosadit na zářijovém krajském zastupitelstvu!

## Podpořili jsme 11 vodohospodářských projektů obcí, finance půjdou na vodovody, kanalizace a čistírny odpadních vod
V oblasti životního prostředí dojde k největším změnám především v podobě **[navýšení finančních příspěvků do vodohospodářské infrastruktury](https://zlinsky.pirati.cz/tiskove-zpravy/podpora-vodohospodarstvi/)**. Podpora ve výši 31,301 milionu korun bude rozdělena mezi 11 obcí a 1 svazek obcí. 
> *"Podpořili jsme například projekty odkanalizování obcí Ořechov a Vážany, doplnění kanalizace v Traplicích, odkanalizování obce Hvozdná, prodloužení vodovodního řadu v obci Mikulůvka nebo využití nového zdroje vody v Komárnu. Původně jsme pro tento náš dotační program měli vyčleněno 10 milionů korun, vzhledem k vysoké kvalitě předložených projektů jsme však na základě doporučení hodnotitelské komise rozhodli o navýšení alokace programu o více než 20 milionů,"* uvedla [Hana Ančincová](https://zlinsky.pirati.cz/lide/hana-ancincova/), statutární náměstkyně hejtmana Zlínského kraje, zodpovědná za oblast životního prostředí.
> 
 
## Klienti Domova pro seniory Loučka se dočkají rekonstrukce vnitřních prostor
Žádost o dotaci byla podána do výzvy programu MPSV -  Rozvoj a obnova materiálně technické základny sociálních služeb. Celkové náklady projektu jsou 3,7 mil Kč, z toho celkem 75 %, tj. 2,7 mil Kč uhradí kraj.

## Regionální kultura musí být neustále podporovaná 
Krajské zastupitelstvo plní sliby o **navýšení podpory regionální kultury**. Téměř 2 miliony korun budou rozděleny mezi 45 žadatelů. 
> *"V oblasti kultury jsme schválili dotace pro kulturní aktivity regionálního významu v druhém pololetí letošního roku. Celkem doporučila hodnotící komise radě k podpoře 45 žádostí s tím, že 9 žádostí (kde je žadatelem obec) bylo nutné schválit zastupitelstvem. Celkem je ve 2. kole rozděleno 1.983.300 Kč,"* okomentovala radní pro školství a kulturu [Zuzana Fišerová](https://zlinsky.pirati.cz/lide/zuzana-fiserova/).
>  

> *" Mám radost, že se daří plnit náš program, kdy jsme slíbili zvýšit podporu živé regionální kultury v našem kraji,"* dodává radní.
> 

## [Sport pro děti a mládež i nabídka volnočasových aktivit není kraji ukradená](https://zlinsky.pirati.cz/tiskove-zpravy/dotace-mladez-a-sport/) 
Zastupitelé rovněž hlasovali o poskytnutí neinvestičních dotací z Fondu Zlínského kraje v rámci Programu Jednorázové projekty v oblasti mládeže a sportu v členění. Finanční podporu získá až 87 žádostí. 

> *"Došlo nám 116 žádostí, k posouzení bylo posláno 115, podporu získalo 87 akcí a částka, kterou jsme tyto akce podpořili je 2 miliony,"* informoval radní pro oblast mládeže a sportu [Jiří Jaroš](https://zlinsky.pirati.cz/lide/jiri-jaros/).
> 

Sportovní a provozní činnost klubu **PSG Berani Zlín** taky nezůstane bez podpory. K Beranům poputují individuální dotace ve výši 3 milionů korun. 
> *"Prostřednictvím tohoto krajského dotačního programu chceme pomoci zvýšit sportovní úroveň dětí a mládeže i nabídku volnočasových aktivit ve Zlínském kraji. Podporovány tak jsou například běžecké a cyklistické závody, fotbalové, hokejové, tenisové turnaje, taneční soutěže, motoristický sport, ale i vědomostní soutěže a olympiády mládeže. O dotaci na pořádání akce si mohou zažádat právnické osoby vyjma obcí a svazků obcí a také organizací zřizovaných Zlínským krajem,"* dodává  [Jaroš](https://zlinsky.pirati.cz/lide/jiri-jaros/).
> 
