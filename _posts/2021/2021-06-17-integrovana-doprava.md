---
layout: post
category: CLANKY
title: 'Integrovaná doprava kraje konečně dostává reálnou podobu'
date: 2021-06-17
author: Piráti Zlínský kraj
authorId: 
image: posts/kuba_integrovana_doprava.jpg
tags: 
- doprava
- jakub-zach
- zlinsky-kraj
important: true
---

Cestující se pozitivních změn dočkají už příští rok. Momentálně probíhá proces přehodnocování starých smluv a vyjednávání podmínek. 

> *"Rozběhli jsme pracovní skupinu, řešíme nejdůležitější část integrace, a to je zvolení tarifu, který je páteří celého systému integrace. Tarif musí být co nejférovější pro lidi, kteří jezdí denně do práce,"* říká pirátský předseda Výboru pro dopravu [Jakub Zach](https://zlinsky.pirati.cz/lide/jakub-zach/).
> 


Jednou z hlavních úloh pracovní skupiny je **zvolení správného typu jízdního tarifu**, který bude vyhovovat podmínkám Zlínského kraje.
> *"Pracujeme na tarifu, který bude efektivní a přinese výhody pro občany využívající veřejnou dopravu pravidelně. Změny tarifu budou konzultovány mimo jiné se starosty obcí a využijeme dosavadních dat, které má k dispozici KOVED. Na základě toho budou vytvořeny i nové jízdní řády,"* komentuje [Jakub Zach](https://zlinsky.pirati.cz/lide/jakub-zach/).
> 

## Nová koncepce integrované dopravy se v podstatě vytváří od úplných základů. 
> *"Původní koncepce integrované dopravy, zpracována předchozím vedením, nebyla nikdy schválená a nakonec z této koncepce zbylo pouze zavedení Z karty a jedna nástupní sazba v případě přestupu, což je opravdu velmi málo, pokud se chceme bavit o integrované dopravě. Stačí se podívat například do Jihomoravského kraje, kde je IDS na úplně jiné úrovni než v představách předchozího vedení,"* říká [Zach](https://zlinsky.pirati.cz/lide/jakub-zach/).
> 

> *"Ve spolupráci s radním pro digitalizaci [Jiřím Jarošem](https://zlinsky.pirati.cz/lide/jiri-jaros/) a soukromým sektorem připravujeme programátorský hackaton, jehož cílem bude aplikace se zaměřením na dopravu, pomocí které by kraj dokázal ušetřit nejen čas, ale i výraznou část výdajů za vývoj. Myslíme ale i na modernizaci zastávek a autobusových nástupišť. Momentálně jsme těsně před dohodou s majiteli nádraží, kteří je mají ve správě. Chceme například rozšířit síť zastávek s digitálním infopanelem s informacemi o spojích,"* doplňuje [Zach](https://zlinsky.pirati.cz/lide/jakub-zach/).
> 

Předseda krajského výboru pro dopravu [J. Zach](https://zlinsky.pirati.cz/lide/jakub-zach/) považuje plánování koncepce integrovaného dopravního systému a co nejefektivnější realizaci dopravní strategie pro kraj za základní službu veřejnosti, kterou kraje musí provozovat: *"Integrovaná doprava je především služba pro veřejnost, kraj je ze zákona povinný ji provozovat, nicméně ji lze provozovat i efektivně. Zefektivnění a zkvalitnění dopravní služby v kraji je teď naší hlavní prioritou,"* komentuje [Zach](https://zlinsky.pirati.cz/lide/jakub-zach/).
