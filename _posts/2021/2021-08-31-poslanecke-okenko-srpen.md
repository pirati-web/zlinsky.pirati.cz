---
layout: post
category: CLANKY
title: 'Poslanecké okénko: Srpnová Sněmovna očima Františka Elfmarka'
date: 2021-08-31
author: František Elfmark
authorId: frantisek.elfmark
image: posts/Frantisek-okenko.jpg
tags: 
- frantisek-elfmark
- snemovna
- zlinsky-kraj
- poslanecke-okenko
important: true
---

Přečtěte si, co nového se událo za poslední měsíc v Poslanecké sněmovně očima našeho poslance a lídra pro sněmovní volby 2021 Františka Elfmarka.

# Ohlédnutí za srpnem

I tento prázdninový měsíc Poslanecká sněmovna zasedala. Poslanci na své mimořádné schůzi 6. srpna schválili ve 3. čtení novelu zákona o sociálně-právní ochraně dětí. Součástí podpořené novely je i to, že **[do konce roku 2024 mají skončit kojenecké ústavy](https://www.frantisekelfmark.cz/pirati-prosadili-konec-kojeneckych-ustavu-nejmensi-deti-budou-vyrustat-v-rodinnem-zazemi/)**.  I díky podpořeným pirátským návrhům budou nejmenší děti vyrůstat v rodinném zázemí!

Piráti a Starostové také představili svůj **[Stříbrný program](https://www.frantisekelfmark.cz/pirati-a-starostove-predstavili-stribrny-predvolebni-program-zamereny-na-seniory/)**, který se zaměřuje na podporu lidí v seniorním věku. Na jeho vzniku se podílela řada expertů i seniorů tak, aby skutečně reagoval na reálné potřeby starších lidí a zajistil jim **důstojné, plnohodnotné a spokojené stáří**.

## Životní prostředí
V srpnu jsem absolvoval dvě setkání **Vyšetřovací komise k havárii na řece Bečvě**. Na obě dvě byli přizvání důležití svědci a měli jsme možnost prostudovat také různé dokumenty vztahující se právě k havárii. Obě jednání byla bohužel neveřejná, a protože přizvaní hosté jsou kvůli probíhajícímu vyšetřování vázáni mlčenlivostí, nemohu sdělit konkrétní informace, které jsme se od nich dozvěděli. 
Ze setkání a popisu událostí jednotlivých svědků však vyplynulo, že zasahující orgány skutečně nepostupovaly organizovaně, účelně a správně. Znovu se také objevily pochybnosti, zda kyanid byl tou hlavní a jedinou látkou, která byla do vody vypuštěna. Svou studii nám představil profesor Holoubek, seznámili jsme se s pohledy rybářů i zástupců inspekce či hygieny na loňské zářijové události. 2. září nás čeká třetí setkání, třetí várka hostů a dokumentů. Věřím, že činnost komise přinese závěry a doporučení, které pomohou podobným událostem předcházet a řešit je lépe. Report z nich najdete níže:
**[Vyšetřovací komise k Bečvě jednala téměř na místě činu](https://www.frantisekelfmark.cz/vysetrovaci-komise-k-becve-jednala-temer-na-miste-cinu/)**
**[Komise k Bečvě na neveřejném jednání vyslechla svědky](https://www.frantisekelfmark.cz/komise-k-becve-na-neverejnem-jednani-vyslechla-svedky/)**

Mezinárodní panel OSN pro změnu klimatu (IPCC) v srpnu vydal **[první část šesté hodnotící zprávy](https://www.frantisekelfmark.cz/nezapominejme-na-klimatickou-zmenu-at-se-nepripomene-sama/)**. Ta mimo jiné říká, že sice již započaly klimatické změny, které nemůžeme zastavit, můžeme je však stále udržet pod kritickou hranicí. Musíme však znásobit své současné úsilí a zrychlit snahu o přechod k udržitelnému životu.

Ani o prázdninách nezapomínám na odpady. Podal jsem dotaz k **Ústavnímu soudu**, jak to vypadá s projednáním návrhu skupiny senátorů na zrušení ustanovení, které do nového odpadového zákona přineslo zpětné osvobození skládkovacích firem od poplatků obcím a SFŽP. 
Problém je v tom, že jde o retroaktivní změnu, která umožňuje vyhnout se doplácení poplatků a vytváření finanční rezervy na rekultivaci u všech odpadů, které byly označeny za využité na skládce, a to bez jakéhokoli limitu. Obce a SFŽP tím přichází o stovky milionů korun a dochází k podvodům - jako využité byly označovány odpady, které využité ve skutečnosti nebyly. Bohužel, Ústavní soud mi odmítl podat jakékoli informace, protože nejsem účastníkem řízení. Nezbývá tedy než doufat, že případ nebude u soudu ležet několik let. 

V oblasti odpadů jsem také prodiskutoval **[komunitní kompostování](https://www.frantisekelfmark.cz/pirati-vedi-jak-zamezit-plytvani-vyuzitelneho-materialu-na-skladkach/)** s kolegyní [Olgou Richterovou](https://www.piratiastarostove.cz/kandidati/olga-richterova/).

V neposlední řadě jsem začal na sociálních sítích informovat o našem **[koaličním programu v oblasti životního prostředí](https://www.frantisekelfmark.cz/nas-program-pro-zivotni-prostredi-1-dil/)**.

## Co se událo

**[Krajskou schůzi Pirátů v Napajedlích](https://www.frantisekelfmark.cz/krajskou-schuzi-piratu-v-napajedlich-navstivil-i-senator-wagenknecht-z-prahy/y)** navštívil i senátor [Lukáš Wagenknecht](https://lukaswagenknecht.cz/) z Prahy.

**Kontaktní kampaň** jsem nemohl zahájit jinde než **v srdci Slovácka**, v Uherském Hradišti.

Společně s kandidátem **[Zdeňkem Třosem](https://www.piratiastarostove.cz/kandidati/zdenek-tros/)** jsme začali **[kampaň na kole po Zlínském kraji](https://www.frantisekelfmark.cz/podporte-cyklotoulky-piratu-a-starostu-po-malebnych-mistech-zlinskeho-kraje-at-uz-na-kole-nebo-prijdte-na-planovanych-stacich-na-kus-reci/)**. Během posledních prázdninových týdnů a v září objíždíme větší města i menší obce. Blíže poznáváme zákoutí našeho kraje, ale i místní regionální firmy a farmáře. Cílem této cyklotour je především poukázat na to, že **lze žít zdravěji, více sportovat a využívat regionálních a sezónních čerstvých potravin**. Na našich zastávkách se bavíme s občany o tom, co je trápí v jejich okolí i na celostátní úrovni. Ve speciálních vozících máme také pytle, protože **na našich cestách sbíráme odhozené odpadky**. Tím chceme upozornit na to, že **i malé kroky dají dohromady velký celek**, a dělat něco pro přírodu a pro to, aby se nám v našem okolí lépe žilo, nemusí být složité.

Akce s názvem **Cyklotoulky** začala na Rožnovsku, odkud pochází trojka kandidátky [Zdeněk Třos](https://www.piratiastarostove.cz/kandidati/zdenek-tros/), během dvou dnů jsme ujeli sedmdesát kilometrů, posbírali odpadky podél Bečvy, rozdali spoustu novin a antihoaxových letáčků. 

**[Cyklotoulky vol. 2](https://www.frantisekelfmark.cz/report-z-cyklotoulek-piratu-a-starostu-ii-dil-kromerizsko/)** nám přiblížily problémy Kroměřížanů (a že jich není málo). Zde mi byl průvodcem kdo jiný než místostarosta Kroměříže [Vratislav Krejčíř](https://zlinsky.pirati.cz/lide/vratislav-krejcir/).

Třetí štace **okolo Hradišťa** se z důvodu nepříznivého počasí neuskutečnila. O dva dny později se ale počasí umoudřilo, a tak jsme mohli vyrazit vstříc novým dobrodružstvím **okolo Košíků**, kde nás poctil svou návštěvou také **europoslanec Marcel Kolaja**.

Osvěžit jste se mohli nejen našimi nápady, ale také **jahodovým nanukem**, který rozváží nejen naši kandidáty, ale také naši dobrovolníci či příznivci, speciální **[Nanu károu](https://www.frantisekelfmark.cz/nanukara-dorazila-take-do-zlinskeho-kraje/)**, která v srpnu konečně dorazila i do našeho kraje.

Opět a znovu jsem si potvrdil, že **setkávání s vámi v tváří tvář je nenahraditelná zkušenost**. Nejlépe tak zjistím, co vás skutečně trápí, zajímá, co vám vrtá hlavou. A není toho málo, od důchodů, až po nedostatek cyklostezek či parkovacích míst před vaším domem. 

## Inspirační a komunikační zdroje
Chcete vědět, co se ve vašem okolí děje týden co týden? Chcete se inspirovat? Sérii zajímavých článků, např. od **[9. 8. - 15. 8. 2021](https://www.frantisekelfmark.cz/tydenni-inspirace-clanku-9-8-15-8-2021/)**, které mne zaujaly, a to nejen z oblasti životního prostředí, ale také z oběhového hospodářství, týden co týden vkládám na svůj blog. Jsou přehledně rozdělené do jednotlivých bloků.

Každé pondělí od 9:30 do 10:00 hodin mám vyhrazenou **on-line půl hodinku** na komunikační platformě [Jitsi](https://meet.jit.si/kancelarelfmark), kde vítám dotazy či podněty Pirátů z celého Zlínského kraje. 

Můžete mě sledovat na mé politické **[Facebookové stránce](https://www.facebook.com/FrantisekElfmark.DiS/)**, a rovněž na **[mém blogu](https://www.frantisekelfmark.cz/)**. Pokud se přihlásíte k odběru mého newsletteru, nic Vám již neuteče a všechny aktuální zprávy k Vám přiletí na e-mail. Pirátské novinky můžete sledovat také na webových stránkách **[www.pirati.cz](https://www.pirati.cz/)** a **[www.piratskelisty.cz](https://www.piratskelisty.cz/)**.

Náš program i kandidátku najdete na **[www.piratiastarotove.cz](http://www.piratiastarotove.cz)**.

Ještě jste od našich dobrovolníků a kandidátů v ulicích měst, obcí nebo i jinde ve Zlínském kraji neobdrželi jarní vydání Koaličních listů Pirátů a Starostů pod názvem **VRAŤME ZEMI BUDOUCNOST**? **Naše koaliční noviny máme i v on-line verzi, a tak si je můžete přečíst pěkně v pohodlí svého domova [tady](https://issuu.com/elfik/docs/zli_nska_mutace_pas_noviny_jaro_2021).**

Hezké poslední prázdninové dny a úspěšný start školního roku. Těším se na setkání s Vámi!

**[František Elfmark](https://zlinsky.pirati.cz/lide/frantisek-elfmark/)**, poslanec a lídr kandidátky Pirátů a Starostů Zlínského kraje







