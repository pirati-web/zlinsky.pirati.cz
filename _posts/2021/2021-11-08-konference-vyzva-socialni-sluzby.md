---
layout: post
category: CLANKY
title: 'Hana Ančincová: Zapojte se do konference Výzva pro sociální služby'
date: 2021-11-08
author: Hana Ančincová
authorId: hana.ancincova
image: posts/hanka-web-social-sluzby.jpg
tags: 
- socialni-sluzby
- zlinsky-kraj
- hana-ancincova
---

Sociální služby Vsetín, p. o., pořádají ve spolupráci se Zlínským krajem a Českým vysokým učením technickým v Praze konferenci s názvem **Výzva pro sociální služby aneb jak zapojit asistivní technologie do poskytování sociálních a zdravotnických služeb**.

**Konference se uskuteční ve středu 24. 11. 2021 od 9 do 16 hodin v kongresovém sále SPŠ Otrokovice. Vstupné je zdarma, kapacita akce je omezená.**

O tom, jak **Zlínský kraj rozšiřuje možnosti služeb v péči o osoby se specifickými potřebami**, jsme psali v minulém [článku](https://zlinsky.pirati.cz/tiskove-zpravy/asistivni-technologie/).

Konference je realizována v rámci projektu **[Využívání sociálních inovací za pomocí asistivních technologií ve Zlínském kraji](https://www.kr-zlinsky.cz/vyuzivani-socialnich-inovaci-za-pomoci-asistivnich-technologii-ve-zlinskem-kraji-cl-4878.html)**. Projekt má navrhnout, vyvinout, implementovat a ověřit inovativní systém, který zvýší bezpečí osob se zvláštními potřebami, kvalitu péče o ně a současně sníží náročnost pro osoby pečující jak v prostředí speciálních zařízení, tak v domácím prostředí. Projekt zvýší bezpečí a kvalitu poskytované zdravotní a ošetřovatelské péče v nemocničním prostředí, sociálních službách a následně v prostředí domácím. Cílem projektu je navíc ověřit, zda a jakým způsobem je možné s využitím moderních technologií zvýšit kvalitu i dostupnost péče, komfort pacienta a klienta, snížit pracovní zátěž personálu, zejména automatizací rutinních činností prováděných v rámci péče. Projekt je realizovaný od března 2020 a jeho ukončení je plánované na srpen 2022.

> *"Za naprosto zásadní považuji posílení terénních služeb. Praxe ukázala, že je o tyto služby velký zájem a jsem ráda, že kraj jde cestou podpory tohoto typu sociální služby. Je poskytována v přirozeném prostředí klienta, což má velký význam pro klienta samotného i pečující osoby,"* říká náměstkyně hejtmana pro sociální věci **[Hana Ančincová](https://zlinsky.pirati.cz/lide/hana-ancincova/).**
> 

> *"To vše v prostředí, které klient důvěrně zná, kde se cítí bezpečně, ve svém bytě. Terénní pracovníci tak přinášejí klientům nejen potřebnou výpomoc ale i pocit, že neztratili kontakt s celkovým děním ve svém okolí,"* doplňuje **[Ančincová](https://zlinsky.pirati.cz/lide/hana-ancincova/)**.
> 

**Co jsou asistivní technologie a k čemu jsou využívány?**

**Asistivní technologie** jsou obecným, shrnujícím termínem pro asistivní, adaptivní a rehabilitační prostředky určené hendikepovaným lidem, který v sobě zahrnuje také proces jejich vybírání, umisťování a užívání. Jinými slovy, pod pojmem asistivní technologie chápeme jakýkoliv nástroj, zařízení, software nebo systém, využívající zpravidla moderní technologie (zejména senzory, aktuátory, informační a komunikační technologie) s cílem posílit, udržet nebo zlepšit funkční schopnosti jedinců se speciálními potřebami, a tím jim usnadnit každodenní život a zlepšit kvalitu jejich života, samostatnost a soběstačnost. Za jedince se speciálními potřebami jsou zde považováni senioři, zdravotně postižení a chronicky nemocní lidé.

**Více informací o konferenci a její program** najdete na [webových stránkách kraje](https://www.kr-zlinsky.cz/konference-vyzva-pro-socialni-sluzby-aktuality-17377.html?fbclid=IwAR3rNXke3PTcA9ymz2oc_2onJhuhWXSxPcQKLHT0dB3SDJuUEC_p0hOXv1M), nebo na Více informací naleznete na webu [projekty.sluzbyvsetin.cz](https://projekty.sluzbyvsetin.cz/projekty/konference-vyzva-pro-socialni-sluzby/), který také slouží pro registraci účastníků.
