---
layout: post
category: CLANKY
title: 'Piráti ze Zlínského kraje si zvolili nové předsednictvo!'
date: 2021-12-07
author: Piráti Zlínský kraj
authorId: 
image: posts/predsednictvo-2021.png
tags: 
- predsednictvo
- vratislav-krejcir
- jaroslav-takac
- frantisek-elfmark
- jiri-robenek
- pavel-manasek
- zlinsky-kraj
---

Členská základna Pirátů Zlínského kraje si v těchto dnech zvolila nové předsednictvo krajského sdružení. Předsedou byl znovuzvolen místostarosta Kroněříže **[Vratislav Krejčíř](https://zlinsky.pirati.cz/lide/vratislav-krejcir/)**. Dalšími místopředsedy byli zvoleni **[Jaroslav Takáč](https://zlinsky.pirati.cz/lide/jaroslav-takac/)** z Přílep u Holešova, **[František Elfmark](https://zlinsky.pirati.cz/lide/frantisek-elfmark/)** z Uherského Hradiště, **[Jiří Robenek](https://zlinsky.pirati.cz/lide/jiri-robenek/)** ze Zlína a **[Pavel Maňásek](https://zlinsky.pirati.cz/lide/pavel-manasek/)**. Nové krajské předsednictvo nyní především provede místní sdružení volbami do krajského zastupitelstva.

Staronovým předsedou Pirátů Zlínského kraje je Vratislav Krejčíř, který působí jako místostarosta Kroměříže. 
> *"Děkuji členům za projevenou důvěru a mandát předsedy na další 2 roky. Znovuzvolení do předsednictva pro mě představuje další výzvu. Jedna z nejdůležitějších gescí a úkolů nového předsednictva je provést celý kraj komunálními volbami. Je důležité, abychom lidem ukázali, že pirátská politika má důležité místo na radnicích měst a obcí, kde mohou nejsnáze vidět plnění volebního programu. Mám také radost, že se k nám přidávají noví členové a krajská základna se postupně rozrůstá, v tomto duchu budeme pokračovat v naší práci."*
> 

Nově zvolení místopředsedové se chtějí zaměřit každý na jemu blízký úsek agendy.
1.místopředsedou byl zvolen Jaroslav Takáč, který se chce zaměřit na rozšíření členské základny a přivést do strany co nejvíce odborníků: *"Musíme zase budovat Pirátskou politiku odspodu a ukázat všem, že jsme tou středovou politickou stranou, které jde o to, aby naše země byla dobrým místem k životu a že nám jde o budoucnost pro další generace."*

2.místopředseda krajského sdružení František Elfmark chce členům a budoucím kandidátům do voleb především předat své bohaté politické zkušenosti: *"Chci předat 7 let zkušeností dál lidem, kteří budou například kandidovat poprvé a nebo řešit koaliční spolupráci. Také chci zúročit zkušenosti ze sněmovny a přátelství s mnoha lidmi z vedení strany. Vím, že minulá období nebyla lehká a čeká nás i  dost práce, ale my to zvládneme. Pokud je chuť, výsledek se dostaví."

Jiří Robenek se chce věnovat lepšímu instruování a komunikaci s jednotlivými místními sdruženími a dále rozšiřovat členskou základnu. 

Pavel Maňásek chce zvýšit informovanost veřejnosti v našem kraji o naší straně a zejména o výsledcích práce naší krajské organizace. *"Také bych rád oživil členskou základnu, chci zvýšit zájem všech členů o dění v našem krajském sdružení a prosazovat vzájemné proškolení,"* doplňuje.

Hned 15. prosince se nové krajské předsednictvo setká se členskou základnou na  **[online veřejné schůzi krajského sdružení](https://fb.me/e/1sM6leBvU)**, která bude zaměřená především na přípravu komunálních voleb a schválení rozpočtu na příští rok.

