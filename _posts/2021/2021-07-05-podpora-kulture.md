---
layout: post
category: CLANKY
title: 'Získejte podporu pro vaše kulturní projekty '
date: 2021-07-05
author: Zuzana Fišerová
authorId: zuzana.fiserova
image: posts/kulturni-akce.jpg
tags: 
- zuzana-fiserova
- kultura
- dotace
- zlinsky-kraj
---

Zlínský kraj v druhém kole dotací na podporu kulturních aktivit a akcí regionálního významu rozděluje až 2 miliony korun. Organizujete zajímavé projekty na rozvoj kultury, řemesel a umělecké činnosti, nebo výstavy umění, hudební, filmové či divadelní festivaly? Požádejte si o finanční podporu!

Dotace z prvního kola, ve výši téměř 3 milionů korun, byly rozdělené mezi 64 kulturních projektů.

> *"V prvním kole jsme podpořili kulturní akce, které v našem kraji již mají svou tradici, ale i ty, které jsou nové a lze u nich očekávat, že přispějí k obohacení kulturního života lidí v našem regionu. O podporu ve druhém kole mohou žádat všichni organizátoři do 9. července a to do výše až 60 tisíc korun,"* sdělila [Zuzana Fišerová](https://zlinsky.pirati.cz/lide/zuzana-fiserova/).
> 

Zájemci mohou žádost podat do pátku 9. července a to na akce, které se pořádají od 1. července až do konce roku. Další informace, přihlášku a podmínky udělení dotací najdete [zde](https://bit.ly/program_podporakulture).
