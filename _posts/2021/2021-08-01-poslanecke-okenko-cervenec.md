---
layout: post
category: CLANKY
title: 'Poslanecké okénko: Červencová Sněmovna očima Františka Elfmarka'
date: 2021-08-01
author: František Elfmark
authorId: frantisek.elfmark
image: posts/Frantisek-okenko.jpg
tags: 
- frantisek-elfmark
- snemovna
- zlinsky-kraj
- poslanecke-okenko
important: true
---

Přečtěte si, co nového se událo za poslední měsíc v Poslanecké sněmovně očima našeho poslance a lídra pro sněmovní volby 2021 Františka Elfmarka.

# Ohlédnutí za červencem
Tento měsíc se Poslanecká sněmovna opět zabývala tématy spojenými s koronavirem. Poslanci ANO a KSČM bohužel **[zablokovali vznik vyšetřovací komise](https://www.frantisekelfmark.cz/poslanci-ano-a-kscm-zablokovali-vznik-vysetrovaci-komise-k-udalostem-okolo-koronaviru/)**, která by prošetřila nedostatky během období lockdownu. Navíc Piráti a Starostové **[nabízí pomoc pro zvládnutí podzimní vlny epidemie](https://www.frantisekelfmark.cz/pirati-a-starostove-nabizeji-vlade-pomoc-pro-zvladnuti-podzimni-epidemie-chteji-posilit-motivaci-k-ockovani-moznosti-vyberu-typu-vakciny-a-lepsi-nabidkou-mist-a-terminu/)** a představili jsme **[opatření, jak předejít další vlně koronaviru](https://www.frantisekelfmark.cz/pirati-a-starostove-predstavili-anticovidova-opatreni-jak-predejit-dalsi-vlne-koronaviru-a-ochranit-lidi-zivnostniky-i-vzdelavani-deti/)**, a ochránit lidi, živnostníky a vzdělávání dětí. Poslanci také např. **[schválili finální verzi zákona o elektronizaci zdravotnictví](https://www.frantisekelfmark.cz/pirati-urychlili-elektronizaci-zdravotnictvi/)**.

**Dražší benzín se nekoná**. Přesvědčili jsme poslance, ať odmítnou **[zvýšení přimíchávání biopaliv do benzínu](https://www.frantisekelfmark.cz/pirati-a-starostove-pomohli-zablokovat-zdrazeni-benzinu-a-malou-domu-pro-agrofert-varuji-ale-pred-dalsim-tunelem-v-energetice/)**.

Poslední červencový den se uskutečnila první schůze **Vyšetřovací komise k ekologické katastrofě na řece Bečvě**, jíž jsem členem, a také mimořádná schůze sněmovny, na níž se mimo jiné řešil **[lobbing](https://www.frantisekelfmark.cz/pirati-a-starostove-chteji-utnout-tajne-schuzky-lobbistu-s-politiky-prezidentem-i-jeho-poradci/)**, a také zákon nazvaný **[„Lex Vrbětice”](https://www.frantisekelfmark.cz/lide-se-konecne-dockaji-kompenzaci-za-skody-vznikle-vybuchy-ve-vrbeticich/)**. Jsem moc rád, že návrh, který jsem společně s mými kolegy ze Zlínského kraje předkládal, a rovněž v této záležitosti interpeloval ministra vnitra Hamáčka, jsme **schválili hned v prvním čtení**, tedy ve zrychleném režimu. **Lidé z Vrbětic a přilehlého okolí se tak konečně po sedmi letech od výbuchu muničního skladu dočkají odškodnění, a to až do výše 650 milionů korun**.

## Životní prostředí
**[Na první schůzi Vyšetřovací komise Poslanecké sněmovny k ekologické katastrofě na řece Bečvě](https://www.frantisekelfmark.cz/vysetrovaci-komise-k-havarii-na-becve-si-vyzada-svedectvi-reditele-cizp-nebo-zastupcu-rybarskeho-svazu-uvedl-po-schuzi-komise-poslanec-elfmark/)** jsme se mimo jiné dohodli přizvat zástupce Českého rybářského svazu Stanislava Pernického, ředitele ČIŽP Erika Geusse nebo zástupce DEZY Pavla Pustějovského na příští jednání, které se uskuteční 9. srpna. Sejdeme se poblíž “místa činu”, na krajském úřadě Zlínského kraje. Naším hlavním úkolem je zjistit přesné okolnosti kolem havárie, postup orgánů a případně nachystat změny legislativy tak, aby v budoucnu bylo jasné, jak se má postupovat. Na web www.zazivoubecvu.cz budu přidávat aktuální informace.

## Co se událo
Dle rekonstrukce státu jsem na 30. místě z 200 poslanců, a jako jediný s Petrem Gazdíkem aktivně podporujeme **protikorupční zákony** za Zlínský kraj. Detailní hodnocení političek a politiků najdete na [www.rekonstrukcestatu.cz/seznam-politiku](https://www.rekonstrukcestatu.cz/seznam-politiku?fbclid=IwAR3Pgeb95QN0fYaGraDFQoo55TzeKwTCW92k7ktJtQ83ba4BRdWmAaTPAco). Kdo patřil k nejaktivnějším? Která strana i jednotlivci se nejvíce perou za protikorupční zákony? Další souhrnné info i metodiku pak najdete v článku **[ZDE](http://rekonstrukcestatu.cz/.../hodnoceni-politiku-2017…)**.

**Na proslavené vinařské cyklotrasy** 10. července z Uherského Hradiště vyrazily stovky cyklistů. Mezi nimi i já se **[Zdeňkem Třosem](https://zlinsky.pirati.cz/lide/zdenek-tros/)**, abychom podpořili v této nelehké době místní vinaře. Sice o pár měsíců později, než je zvykem, v horkém letním dni, ale o to s větším nadšením. Akce **Na kole vinohrady Uherskohradišťska 2021** se náramně vydařila, ujeli jsme téměř 50 kilometrů.

## Inspirační a komunikační zdroje
Chcete vědět, co se ve vašem okolí děje týden co týden? Chcete se inspirovat? Sérii zajímavých článků, např. od **[19. 7. - 25. 7. 2021](https://www.frantisekelfmark.cz/tydenni-inspirace-clanku-19-7-25-7-2021/)**, které mne zaujaly, a to nejen z oblasti životního prostředí, ale také z oběhového hospodářství, týden co týden vkládám na svůj blog. Jsou přehledně rozdělené do jednotlivých bloků.

Každé pondělí od 9:30 do 10:00 hodin mám vyhrazenou **on-line půl hodinku** na komunikační platformě [Jitsi](https://meet.jit.si/kancelarelfmark), kde vítám dotazy či podněty Pirátů z celého Zlínského kraje. 

Můžete mě sledovat na mé politické **[Facebookové stránce](https://www.facebook.com/FrantisekElfmark.DiS/)**, a rovněž na **[mém blogu](https://www.frantisekelfmark.cz/)**. Pokud se přihlásíte k odběru mého newsletteru, nic Vám již neuteče a všechny aktuální zprávy k Vám přiletí na e-mail. Pirátské novinky můžete sledovat také na webových stránkách **[www.pirati.cz](https://www.pirati.cz/)** a **[www.piratskelisty.cz](https://www.piratskelisty.cz/)**.


**Uherské Hradiště, rožnovský Starodávný jarmark či Klobúcké hospodářské trhy na Valašsku. Tady všude nás můžete v příštích dnech potkat. V srpnu a v září projedeme celý Zlínský kraj na kole (Cyklotoulky Pirátů a Starostů) a každý jeho kout probrouzdáme i pěšky.**
**Chceme se s Vámi potkat, popovídat si, jak chceme vrátit naši zemi budoucnost!**

Náš program i kandidátku najdete na **[www.piratiastarotove.cz](http://www.piratiastarotove.cz)**.

Ještě jste od našich dobrovolníků a kandidátů v ulicích měst, obcí nebo i jinde ve Zlínském kraji neobdrželi jarní vydání Koaličních listů Pirátů a Starostů pod názvem **VRAŤME ZEMI BUDOUCNOST**? **Naše koaliční noviny máme i v on-line verzi, a tak si je můžete přečíst pěkně v pohodlí svého domova [tady](https://issuu.com/elfik/docs/zli_nska_mutace_pas_noviny_jaro_2021).**

Hezké léto a těším se na setkání s Vámi!

**[František Elfmark](https://zlinsky.pirati.cz/lide/frantisek-elfmark/)**, poslanec a lídr kandidátky Pirátů a Starostů Zlínského kraje


