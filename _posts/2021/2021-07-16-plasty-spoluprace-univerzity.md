---
layout: post
category: CLANKY
title: 'Hana Ančincová: Problém plastů není uspokojivě vyřešen. Musíme hledat řešení a spolupracovat i s univerzitami'
date: 2021-07-16
author: Hana Ančincová
authorId: hana.ancincova
image: posts/plasty-univerzity.jpg
tags: 
- zivotni-prostredi
- hana-ancincova
- zlinsky-kraj
important: true
---

Otázce třídění plastů zatím stále chybí adekvátní plán. Věděli jste, že více než polovina vytříděných plastů v Česku skončí na skládce? Zlínský kraj a Univerzita Tomáše Bati ve Zlíně  spojují síly a hledají řešení. 

> *"Recyklace plastů a jejich zapojení do cirkulární ekonomiky je velké téma dnešní doby. Problém plastů není uspokojivě vyřešen nikde na světě, je tedy zřejmé, že řešení musíme hledat. A s tím by nám univerzita, v rámci dlouhodobé spolupráce, mohla být velmi nápomocná,"* uvedla [Hana Ančincová](https://zlinsky.pirati.cz/lide/hana-ancincova/), statutární náměstkyně hejtmana Zlínského kraje zodpovědná za životní prostředí.
> 

Projekt Recyklace plastů – cirkulární strategie bude zkoumat, jak efektivně vyrábět a co nejlépe zpracovat plastové obaly. Nejprve zmapuje současné poznatky o plastových obalech. Následně navrhne nové, recyklovatelné obaly. Finální zjištění  projektu budou implementovány v rámci Plánu odpadového hospodářství Zlínského kraje 2016-2025.  

> *"Výstupem bude závěrečná výzkumná zpráva, která bude obsahovat podrobný seznam obalových materiálů, včetně popisu možnosti jejich využití a následné recyklace. Našim cílem je předcházet vzniku odpadů, šířit osvětu a samozřejmě zajistit efektivní recyklaci,"* dodala [Ančincová](https://zlinsky.pirati.cz/lide/hana-ancincova/).
