---
layout: post
category: CLANKY
title: 'Řešení pro chytrá města už nejsou otázkou budoucnosti, ale otázkou zítřka!'
date: 2021-12-03
author: Piráti Zlínský kraj
authorId: 
image: posts/jirka-chytra-mesta-2021.jpg
tags: 
- digitalizace
- jiri-jaros
- chytra-mesta
- smart-city
- zlinsky-kraj
- zlin
---

Pirátský radní pro digitalizaci kraje **[Jiří Jaroš](https://zlinsky.pirati.cz/lide/jiri-jaros/)** byl součástí odborné poroty čtvrtečního slavnostního předávání cen **[soutěže Chytrá města 2021](https://www.soutezchytramesta.cz/)**, kde vybíral nejlepší projekty, osobnosti a řešení. V soutěži se představily projekty a vize z oblasti Smart City. Do kraje sice žádná cena nepřibyla, finalistou bylo ale třeba i město Rožnov pod Radhoštěm s projektem “Portál životních situací”, který má za úkol zjednodušit proces řešení záležitostí na úřadě, ušetřit čas občanům a efektivně využít moderní technologie.

## Co jsou to chytrá města (Smart Cities)?


> *"Chytré město je řízené na základě dat a datových technologií a díky tomu je pro občany jednodušší. Cílem je usnadnění života obyvatelům a snížení nákladů souvisejících především s provozem městské infrastruktury a to například plánováním a optimalizací dopravy, parkování, veřejného osvětlení nebo odpadového hospodářství. Hledání nejlepších řešení v oblasti Smart Cities nikdy nekončí. Těší mne, že v této oblasti vzniká čím dál více nových projektů, osobně si myslím, že je důležitá hlavně dobrá spolupráce veřejného a soukromého sektoru,"* dodává **[Jaroš](https://zlinsky.pirati.cz/lide/jiri-jaros/)**.
> 


## A co se nám v oblasti Smart City podařilo prosadit například ve Zlíně?
* nový systém parkovacích automatů a platba mobilem na městských parkovištích bez nutnosti použití parkovacího automatu
* aplikace Mobilní rozhlas, která umožňuje informovat obyvatele města i nerezidenty formou SMS, emailu, push notifikací či hlasových zpráv pro nevidomé a slabozraké o aktuálním dění ve městě
* dvě sestavy chytrého veřejného osvětlení, tyto lampy mají svůj vlastní solární panel a nepotřebují tak napojení na rozvody elektřiny
* chytré koše, které jsou nabíjeny solárními panely, které nabíjí baterii na stlačování, systém umožňuje snížit četnost svozu odpadu minimálně o 80 %
