---
layout: post
category: CLANKY
title: 'Jiří Jaroš: Podporujeme rozvoj kreativního myšlení mladých. Studentský Ideathon může přinést řadu inovativních řešení'
date: 2021-11-16
author: Jiří Jaroš
authorId: jiri.jaros
image: posts/ideathon.png
tags: 
- jiri-jaros
- mladez
- zlinsky-kraj
- ideathon
---

Víte, co je Ideathon? 24 hodinový studentský kreativní maraton s výzvami, které v praxi pomohou zlepšit život. Jeden takový proběhl tento týden pod záštitou pirátského radního pro digitalizaci, mládež a sport **[Jiřího Jaroše](https://zlinsky.pirati.cz/lide/jiri-jaros/)** a dal studentům příležitost v krátkém čase vyřešit výzvy dnešní doby.

Workshop začal představením pěti témat, které měli studenti zpracovat. Mezi nimi bylo několik zadání kraje, například *Čím může Zlínský kraj udržet či přilákat mladou generaci k životu v kraji po ukončení studia*, námět Centrály cestovního ruchu Východní Moravy *Čistá příroda, za čistý les, aneb jak zbavit lesy odpadu* nebo téma Koordinátora veřejné dopravy Zlínského kraje *Jak vytvořit ideální veřejnou dopravu ve Zlínském kraji z pohledu uživatele*.

Po 24 intenzivních hodinách kreativního válčení studenti odprezentovali své nápady, jak řešit výzvy, kterým zapojené instituce čelí. A co bylo nejdůležitější? Aby se jejich nápady daly skutečně realizovat! Studenti z Univerzity Tomáše Bati mají zajistit zpracování, instituce, která s tématem přišla, pak bude projekt financovat.

> *"Nápad na zpracování konkrétních témat, které kraj a jeho instituce řeší, jsou pro studenty důležitou zkušeností. Může se tak v krátkém čase propojit teorie s praxí. Zároveň oceňuji využití moderních metod a inovativních přístupů k řešení, jako je třeba Design Thinking, Lean Canvas nebo pitching. Věřím, že většina návrhů má budoucnost a uskuteční se,"* říká krajský radní **[Jiří Jaroš](https://zlinsky.pirati.cz/lide/jiri-jaros/)**, který převzal nad celou akcí záštitu.
> 

Doufáme, že se Zlínskému kraji podaří studentské návrhy plně využít v praxi a jsme rádi, že kraj podporuje mladé lidi v prezentaci svých nápadů a kreativním myšlení. Bez vzdělávání, výzkumu a inovací neexistuje žádný rozvoj a udržitelná budoucnost.


