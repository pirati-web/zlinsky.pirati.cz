---
layout: post
category: CLANKY
title: 'Lídři koalice Pirátů a Starostů Ivan Bartoš a Vít Rakušan přijíždí do Zlínského kraje. Zatím největší krajská předvolební akce proběhne ve středu 29. září v Uherském Hradišti a ve Zlíně'
date: 2021-09-24
author: Piráti Zlínský kraj
image: posts/29.9. event shrnujici grafika FINAL.png
tags: 
- kampan
- ivan-bartos
- vit-rakusan
- volby-2021
important: true
---

Předsedové koalice Pirátů a Starostů opět přijíždí do Zlínského kraje. V rámci jejich cesty po Česku, kde představují společný program, se tentokrát zastaví v Uherském Hradišti a Zlíně. Spolu s předsedy si zastávku v roadshow udělá i Stříbrný šíp a zahraje kapela Znouzectnost. 

Den začínáme dopoledním programem již v 9.00 hodin na Masarykově náměstí v Uherském Hradišti. Krajští lídři po boku předsedy hnutí STAN Víta Rakušana od 10.00 hodin opět vyráží do ulic mezi občany, se kterými si chtějí promluvit o volebním programu a rozdávat koaliční listy. Odpolední program startuje v 16.00 hodin v parku Komenského ve Zlíně, kde se k připojí i předseda Pirátů Ivan Bartoš. Až do 20. hodiny se park promění na zatím největší předvolební akci Pirátů a Starostů v Zlínském kraji. 

Během odpolední akce v parku si na své přijdou všechny generace. Účastníci akce si mohou vyzkoušet virtuální realitu, vyfotit se v našem fotokoutku, nebo si zasoutěžit ve vědomostním kvízu. Pro ty nejmenší jsou připraveny atrakce v podobě skákacího hradu a dalších zábavných her. Od 16.30 vás také zveme na krátkou divadelní frašku, která zaručeně pobaví všechny. Jedním z vrcholů programu bude živý koncert kapely Znouzectnost. Na vystoupení se můžete přijít podívat na hlavní stage od 17.30. Večerní program proběhne od 20.00 do 22.00 s Vítem Rakušanem a příznivci s posezením u vína či piva v Balkanexpress ve Zlíně.

Do Zlína od 16.00 hodin přijíždí také Stříbrný šíp - předvolební autobus, který jezdí roadshow po České republice. Na palubě budou samotní autoři Stříbrného programu, který je základním pilířem volebního programu pro seniory.  

> *"Stříbrný šíp je pojízdným testamentem toho, že koalice Pirátů a Starostu není jen stranou mladých. Na tvorbě programu pro seniory se podíleli nejen odborníci na seniorská témata, ale i samotní senioři, kteří nejlépe ví, co je pro ně důležité. Na starších generacích naší koalici záleží stejně, jako na mladších. Budoucnost přece patří všem,"* komentuje lídr krajské kandidátky [František Elfmark](https://zlinsky.pirati.cz/lide/frantisek-elfmark/). 
> 

Přidejte se k naší **[UDÁLOSTI](https://fb.me/e/13ONY2bh6)** a pojďme společně vrátit zemi budoucnost. Těšíme se na vás už ve středu 29. září!
