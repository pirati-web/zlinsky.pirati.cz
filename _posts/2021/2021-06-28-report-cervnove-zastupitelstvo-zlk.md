---
layout: post
category: CLANKY
title: 'Report z červnového zastupitelstva Zlínského kraje: Co prosadili Piráti?
date: 2021-06-28
author: Piráti Zlínský kraj
image: posts/zastupko_cerven.jpg
tags: 
- zastupitelstvo
- zlinsky-kraj
- report
---

Pojďte se podívat na to, co se nám podařilo prosadit na červnovém krajském zastupitelstvu!

## Krajské sociální služby mají nový Akční plán rozvoje 

Nejdůležitější zprávou ze sociální oblasti je **schválení finanční podpory z rozpočtu Zlínského kraje pro sociální služby a schválení Akčního plánu rozvoje sociálních služeb pro rok 2022**.
> *"Akční plán slouží pro pravidelné sledování a vyhodnocování cílů, priorit a opatření stanovených ve střednědobém plánu. Cílem je definovat strategii v oblasti sociálních služeb pro daný rok a aktualizovat stávající krajskou síť sociálních služeb, aby lépe pokrývala potřeby občanů kraje,"* uvedla statutární náměstkyně hejtmana [Hana Ančincová](https://zlinsky.pirati.cz/lide/hana-ancincova/), odpovědná za sociální oblast, neziskový sektor, životní prostředí a zemědělství.
> 

Významným krokem pro zlepšení sociálních služeb v kraji je i schváleni finanční podpory z krajského rozpočtu. Cílem je lepší dostupnost sociálních služeb a zajištěni naplňování individuálních priorit poskytovatelů sociálních služeb.


## Pracujeme na dotacích na vodovody a kanalizace v malých obcích

Na posledním Zastupitelstvu Zlínského kraje došlo také k **aktualizaci Plánu rozvoje vodovodů a kanalizací Zlínského kraje**, který je základním prvkem plánování v oboru.

> *"Přesto se mohou vyskytnout případy, kdy obec navrhuje řešení zásobování vodou nebo odkanalizování svého území odlišně, než je navrženo v krajském dokumentu. Rovněž jednáme v rámci Asociace krajů i s Ministerstvem životního prostředí a Ministerstvem zemědělství o intenzivnější finanční podpoře rozvoje vodovodů a kanalizací v malých obcích. U podpor decentralizovaných systémů čističek odpadních vod panuje jistý nesoulad mezi těmito dvěma ministerstvy. Řešení formou centrální kanalizace může být pro některé obce finančně nevýhodné a někdy by bylo pro obec praktičtější a výhodnější budovat decentralizované ČOVky. Problém je, že Ministerstvo zemědělství tento postup nepodporuje a na základě negativního stanoviska pak obce následně nemohou čerpat dotace,"* uvedla [Ančincová](https://zlinsky.pirati.cz/lide/hana-ancincova/).
> 


## Cestování a přestupy v kraji budou jednodušší 

Krajské zastupitelstvo schválilo **investice na nákup nových digitálních informačních panelů v přestupních uzlech**. Cestující na nich najdou všechny důležité informace o spojích, časech odjezdů, či případného zpoždění. Cestování tak bude jednodušší a přehlednější. 

Výsledky zastupitelstva potěší i řidiče. Schválené **navýšení investic o 18 milionů korun půjde na opravy, modernizaci a rekonstrukci krajských cest II. a III. třídy**. Společnost Koved posílí díky nákupu nového služebního vozidla, určeného na kontroly smluvních závazků dopravců, dodržování kvality vozidel a služeb veřejné dopravy.


## Kraj přispěje na nákup až 750 nových notebooků pro učitele

Nejlepší zprávou pro krajské školství je vyčlenění **15 milionů korun na nákup notebooků pro učitele krajských škol**. Tímto krokem, který iniciovala naše radní pro oblast školství a kultury [Zuzana Fišerová](https://zlinsky.pirati.cz/lide/zuzana-fiserova/), budou pokryty základní potřeby obnovy informačních a komunikačních technologií (ICT) v 97 příspěvkových organizacích, které kraj zřizuje. 

> *"Pravidelně zjišťuji potřeby škol, které mám ve své oblasti na starosti, a ukázalo se, že právě technické vybavení je nutností nejen pro distanční výuku, ale i pro výuku prezenční, která se takto stává efektivnější,"* vysvětlila [Fišerová](https://zlinsky.pirati.cz/lide/zuzana-fiserova/).
> 

Díky této dotaci Zlínského kraje mohou školy zakoupit téměř 750 nových notebooků, které nahradí a doplní stávající vybavení. 

## Podpora kulturních akcí a dotační programy v kultuře
Dále byly podpořeny například příspěvky pro 2 projekty hvězdárny ve Valašském Meziříčí v rámci Operačního programu Interreg ČR-SR. Také bylo schváleno financování kulturních akcí nadregionálního významu, spolu s rozdělením individuálních dotací. Zlínsky Film Festival na uspořádání Mezinárodního festivalu filmů pro děti a mládež tak dostane až 3 milióny korun.
> *"Když to shrnu, tak celkem jsme do kulturních projektů regionálního, nadregionálního charakteru a jiné významné akce vyčlenili 13 602 tisíc korun a pro opravu památek 6 500 korun. Původní rozpočet pro dotační tituly v kultuře se mi podařilo v průběhu roku zvýšit a já věřím, že tyto finance organizátorům v této nelehké době pomohou,"* shrnula [Fišerová](https://zlinsky.pirati.cz/lide/zuzana-fiserova/).
> 

Ta upozornila také na možnost žádat o podporu pro kulturní akce pořádané ve 2. polovině roku, a to v termínu od 1.7 až 9.7.2021. V programu je připraveno přes 2 miliony korun.

## Sportovaní odteď s navýšenou podporou kraje

Nezaostává ani podpora sportu a mládeže v kraji. Dotace na sport ve výši jednoho milionu korun poputují do Fotbalové akademie Slovácka a Zlína. Dále pak téměř dva miliony korun do Akademie Berani Zlín a podpora až 3 miliony pro Barum Czech Rally Zlín. 
