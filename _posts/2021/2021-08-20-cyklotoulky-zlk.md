---
layout: post
category: CLANKY
title: 'Cyklotoulky Pirátů a Starostů Zlínského kraje: kandidáti objíždí kraj na kole v rámci volební kampaně '
date: 2021-08-20
author: Piráti ZLK
image: posts/cyklotour.jpg
tags: 
- pirati-a-starostove
- volby-2021
important: true
---

Lídr kandidátky Pirátů a Starostů František Elfmark spolu s kandidátem Zdeňkem Třosem začali kampaň na kole po Zlínském kraji. Během posledních prázdninových týdnů a v září budou objíždět větší města i menší obce a projíždět cyklostezky a přírodní zajímavosti kraje.

Akce s názvem Cyklotoulky začala na Rožnovsku, odkud pochází trojka kandidátky [Zdeněk Třos](https://zlinsky.pirati.cz/lide/zdenek-tros/).
> *"Během dvoudenní, více než 70kilometrové okružní jízdy jsme navštívili například prostředí Bečvy, kterou dlouhodobě řešíme v souvislosti s otravou. Cílem akce je setkávat se s lidmi a motivovat je ke zdravému a aktivnímu životnímu stylu. Kromě toho navštěvujeme místní neziskové organizace, lokální chovatele a podniky, které podporují regionální ekologickou výrobu,"* říká [Třos](https://zlinsky.pirati.cz/lide/zdenek-tros/).
> 

Během jízdy kandidáti neváhali a do svých vozíků sbírali pohozené odpadky, které odnesli k nejbližším košům na tříděný odpad: 
> *"Odhozeným papírkem to začíná, a černou skládkou elektrospotřebičů v lese končí. Říkám si, že svým chováním třeba inspiruji ostatní, nejen k tomu, aby také sbírali odpadky, ale především k tomu, aby si uvědomili, že odhazovat nepořádek do přírody není normální,"* komentuje lídr kandidátky [František Elfmark](https://zlinsky.pirati.cz/lide/frantisek-elfmark/).
> 

Kandidáti za sebou mají už i trasu na Kroměřížsku a na kolo si sednou ještě několikrát. Už ve [středu 25. srpna](https://fb.me/e/3MoydIVYS) budou projíždět Slovácko a okolí Košíků. V následujících týdnech je čeká ještě Zlínsko a Valašsko. Cestou se baví s voliči o tom, co je v politice a v regionech trápí a rozdávají koaliční noviny a propagační materiály.

O tom, že se regiony nejekologičtěji a nejaktivněji poznávají na kole se může přesvědčit kdokoliv, kdo má chuť připojit se k Františkovi a Zdeňkovi. Příznivci se také mohou zúčastnit doplňkových akcí, které si kandidáti naplánovali ke svým trasám. Mezi ty patří třeba rozdávání nanuků nebo [návštěva europoslance Marcela Kolaji ve středu 25. srpna](https://fb.me/e/27X16DHLs). V každém regionu se zastaví na krátkou diskuzi o programových bodech, problémech občanů, nebo jednoduše na pivo. 
