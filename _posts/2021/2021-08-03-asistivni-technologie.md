---
layout: post
category: CLANKY
title: 'Kraj testuje inovativní technologie v péči o klienty sociálních služeb'
date: 2021-08-03
author: Hana Ančincová
authorId: hana.ancincova
image: posts/hanka-asistivni-technologie.jpg
tags: 
- hana-ancincova
- socialni-sluzby
- zlinsky-kraj
---

Zlínský kraj rozšiřuje možnosti služeb v péči o osoby se specifickými potřebami.

22.července se k projektu *"Využívání sociálních inovací za pomoci asistivních technologií ve Zlínském kraji"* uskutečnil informativní seminář. Zavedením moderních technologických služeb do péče o tyto osoby se zvýší bezpečnost, kvalita péče, a zároveň sníží pracovní zátěž pracovníků v sociálních službách, nemocnicích, ale i domácím prostředí.

> *"Na začátku projektu panovala obava o to, aby asistivní technologie, nazývané též jako chytrá péče, nenahradily kontakt s klientem, ale nakonec se naopak ukázalo, že díky využití těchto technologií ušetří zdravotníci a pracovníci v sociálních službách čas věnovaný rutinním úkolům a zůstane jim tak více prostoru na samotnou přímou péči o klienty a kontakt s nimi. Proto chceme v projektu pokračovat a posunout ho zase o kus dál,"* řekla statutární náměstkyně hejtmana [Hana Ančincová](https://zlinsky.pirati.cz/lide/hana-ancincova/), zodpovědná za oblast sociálních věcí.
> 

Kromě Zlínského kraje na projektu spolupracují i partnerské organizace jako Diakonie Valašské Meziříčí, Sociální služby Vsetín, Krajská nemocnice Tomáše Bati ve Zlíně a České vysoké učení technické v Praze (ČVUT), které je odborným garantem projektu. 

Vybrané asistivní technologie byly nejprve testovány v laboratorním prostředí ČVUT a následně pilotně testované přímo v partnerských organizacích. 

Senzory, které se nejvíce osvědčí budou plně nasazené na sběr dat. Doposud bylo vyzkoušených 20 různých asistivních technologií u téměř 50 klientů v 9 službách. Jako nejpřínosnější byly označeny technologie, jako například senzory sledující tělesnou teplotu, saturaci krve a srdeční tep. Testované bylo i pohybové monitorovací zařízení, které má předejít útěku či bloudění klientů, nebo sloužit k detekci přítomnosti klienta na lůžku s upozorněním na pády z postelí. 
Technologie, které se nejvíc osvědčí, budou následně nasazeny pro sběr dat v terénu. 

Projekt je realizovaný od března 2020 a jeho ukončení je plánované na srpen 2022. 
> *"Pro další rozvoj projektu bude mimo jiné důležitá komunikace s obcemi, spolupráce s místní Univerzitou Tomáše Bati ve Zlíně a také akcent na kyberbezpečnost používaných technologií,"* uvedl na závěr radní Zlínského kraje [Jiří Jaroš](https://zlinsky.pirati.cz/lide/jiri-jaros/), zodpovědný za digitalizaci.
> 


