---
layout: post
category: CLANKY
title: 'Zuzana Fišerová: Školy musí zůstat v chodu a s prezenční výukou. Kraj zajistil distribuci antigenních testů pro školy'
date: 2021-11-06
author: Zuzana fišerová
authorId: zuzana.fiserova
image: posts/zuzka-zastupitelstvo-2021.jpg
tags: 
- skolstvi
- zlinsky-kraj
- zuzana-fiserova
important: true
---

V příštím týdnu proběhne preventivní testování na covid-19 ve školách v okresech Zlín, Kroměříž a Vsetín. Tedy v okresech, kde incidence překročila stanovanou hranici 300 nakažených na 100 tisíc obyvatel. Zlínský kraj zajistil distribuci 58 150 kusů antigenních testů do zasažených okresů prostřednictvím hasičů.

> *"Ve shodě se školskou komisí Asociace krajů ČR považuji za klíčové, aby byla na školách a školských zařízeních udržena prezenční výuka. Pravidelným testováním můžeme přispět k podchycení případné pozitivity a zamezení dalších nárůstů u našich žáků,"* dodala **[Zuzana Fišerová](https://zlinsky.pirati.cz/lide/zuzana-fiserova/)**, zodpovědná za školství a kulturu.
> 

> *""Testovat se nebudou muset žáci a zaměstnanci škol, kteří jsou očkovaní, v posledním půl roce prodělali covid nebo budou mít doklad o negativním testu z jiného odběrového místa. Z Krajské hygienické stanice Zlínského kraje máme informace, že v kraji není uzavřena žádná škola a v izolaci bylo ke 2. listopadu 530 žáků a 129 osob z řad personálu škol,"* sdělila radní.
> 

>  *"V pondělí budu mít schůzku s ředitelkou Krajské hygienické stanice Zlínského kraje k otázkám dalšího postupu ve školách. Řada škol nyní bojuje s opakovaným zavíráním tříd do karantény. Chci projednat možnosti přístupu „test to stay“ nebo dalších opatření, které umožní v maximální míře udržet prezenční výuku,"* doplnila [Fišerová](https://zlinsky.pirati.cz/lide/zuzana-fiserova/).
> 
