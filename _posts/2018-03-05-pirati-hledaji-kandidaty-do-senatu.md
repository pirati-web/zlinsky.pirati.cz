---
layout: blog
category: CLANKY
title: 'Piráti ve Zlínském kraji hledají kandidát(k)y do senátních voleb'
date: 2018-03-05T12:00:00.032Z
author: Marek Houser
authorId: marek.houser
image: /assets/img/posts/senatvolby.png
---
Krajské sdružení České pirátské strany ve Zlínském kraji nabízí jednotlivcům z široké veřejnosti možnost [přihlásit se](https://goo.gl/forms/JE57TCvuOMyCTkXB3){:target="_blank"} do otevřených primárních voleb na kandidát(k)y do Senátu ČR pro volby v roce 2018. Standardní pirátský postup tak tradičně poskytuje svým členům možnost postavit do boje o vysokou politickou funkci kandidáta/ku pomocí demokratického hlasování.

„Nejsme strana založená na zákulisních domluvách, kmotrech a lobbingu, ale na funkční přímé demokracii. Dáváme tak možnost komukoli, aby o senátorské křeslo usiloval pod naší vlajkou či s naší podporou poté, co se přihlásí, obstojí v základních pirátských otázkách a přesvědčí členy krajského sdružení, že jsou té nominace hodni. Nemusí přitom být nutně členem Pirátů. Stejně tak se u nás hlasuje například o čelních pozicích na kandidátkách do parlamentu i komunálu,“ vysvětluje pointu pirátských primárních voleb předseda krajského sdružení Pirátů Marek Houser s tím, že vybraní zájemci by byli po přihlášení pozváni na „grilování“. Během něj by měli zájemci pirátské členy o svých myšlenkách, cílech a vizích přesvědčit.

Ve Zlínském kraji se v roce 2018 uskuteční senátní volby ve třech okrscích. V 77. a 80. okrsku se bude volit standardně na podzim, ve „zlínském“ 78. okrsku však volby proběhnou mnohem dříve kvůli rezignaci Františka Čuby. Piráti hledají vhodné kandidáty a kandidátky do všech tří.

„Chtěli bychom mít želízka v ohni ve všech zmíněných okrscích, ale jsme si dobře vědomi sil na Vsetíně a v Uherském Brodě. I když musíme spěchat, primární je pro nás momentálně Zlín a místo po panu Čubovi, který udělal svému regionu velkou ostudu a vyvolal v lidech pocit, že senátoři jsou vlastně k ničemu a nepotřebujeme je. Představením pirátského jména bychom chtěli takovým názorům oponovat a i v kampani bychom kladli důraz na význam Senátu,“ přiblížil Houser. Dodal také, že pokud by ovšem Piráti v kterémkoli okrsku usoudili, že žádná z přihlášených osobností nemá větší šanci na úspěch, kandidatury se vzdají a mohli by třeba pomýšlet na podporu jiného. To by ovšem opět podléhalo hlasování členské základny.

[PŘIHLAŠOVACÍ FORMULÁŘ](https://goo.gl/forms/JE57TCvuOMyCTkXB3){:target="_blank"}

Termíny:

Okrsek 78:
Příhlášení zájemců: 2. dubna 2018
Setkání s vybranými zájemci: 9. až 13. dubna 2018

Okrsky 77 a 80:
Přihlášení zájemců: 14. května 2018
Setkání s vybranými zájemci: 21. až 25. května 2018

- - -
