---
layout: post
category: CLANKY
title: 'Hejtman Jiří Čunek schválil po volbách odkup pozemků pro novou nemocnici'
date: 2020-10-15
author: Jaromír Horký
authorId: jaromir.horky
image: posts/nemocnicecunek.jpg
tags: 
- zlinsky-kraj
- nemocnice
- hana-ancincova
- vratislav-krejcir
---

Stávající hejtman Zlínského kraje Jiří Čunek schválil a podepsal smlouvy na odkup pozemků pro výstavbu nové nemocnice v hodnotě téměř 42 milionů korun. Piráti považují takové jednání za nezodpovědné a nemorální vzhledem k tomu, že o budoucnosti nové nemocnice měla rozhodnout až nově sestavená koalice.

Na základě [výpisu z registru smluv](https://smlouvy.gov.cz/smlouva/14065796){:target="_blank"} došli Piráti k zjištění, že v den, kdy budoucí koalice Zlínského kraje podepsala memorandum o spolupráci, podepsal stávající hejtman Jiří Čunek kupní smlouvy na pozemky potřebné k výstavbě nové nemocnice v hodnotě 42 milionů. *„V první moment jsem byla naprosto šokovaná zjištěním, že pan hejtman nepočkal, aby o budoucnosti nemocnice rozhodla až nová koalice na základě odborných dat. Teď budeme muset nejprve řešit problémy, které zde pan Čunek zanechal a až poté se budeme moct soustředit na další záležitosti. Vzhledem k tomu, že úkolem nového vedení kraje bude v první řádě řešit situaci koronanirové epidemie, považuji to za políček nově vznikající koalici,”* shrnula budoucí pirátská náměstkyně Hana Ančincová.

*„Já osobně považuji jednání hejtmana za velmi nezodpovědné, nemorální a hlavně egoistické. Pan hejtman si potřeboval prosadit své a šel přes mrtvoly, jde vidět, že mu opravdu na našem kraji nezáleží,”* dodal místostarosta města Kroměříže a krajský předseda Pirátů Vratislav Krejčíř, který dlouhodobě vystupuje proti stávajícímu prosazování nové nemocnice bez odborných dat.

Piráti dlouhodobě poukazují na nutnost pořízení oponentního posudku na výstavbu nové nemocnice a apelují, aby se politici rozhodovali na základě tvrdých dat, nikoliv na základě svých domněnek.
