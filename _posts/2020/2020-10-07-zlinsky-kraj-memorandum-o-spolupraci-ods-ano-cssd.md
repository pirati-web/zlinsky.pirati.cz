---
layout: post
category: CLANKY
title: 'Piráti ve Zlínském kraji uzavřeli memorandum o spolupráci s ODS, ČSSD a ANO'
date: 2020-10-07
author: Jaromír Horký
authorId: jaromir.horky
image: posts/novinky.jpg
tags: 
- zlinsky-kraj
- hana-ancincova
- jiri-jaros
- krajske-volby
---
 Piráti společně s ODS, hnutím ANO a ČSSD uzavřeli memorandum o koaliční spolupráci ve Zlínském kraji. Cílem Pirátů je především přilákání velkých investorů do našeho kraje, zajištění dostatečného počtu zubařů a noční zubní pohotovosti, udržení vody v krajině a zřízení integrovaného dopravního systému. S koaličními stranami sdílíme také shodu v těchto zmíněných tématech. Stěžejní je pak zastavení projektu výstavby nové nemocnice minimálně do doby vytvoření expertního posudku na tento miliardový projekt.  Piráti mají dle memoranda získat v radě tři pozice, ODS dvě, hnutí ANO tři a ČSSD jednu. Haně Ančincové za Piráty připadne post 1. náměstkyně hejtmana pro oblast životního prostředí a zemědělství.

Piráti se od počátku koaličních vyjednávání řídí svou povolební strategií, která byla odsouhlasena členskou základnou a zveřejněna již před volbami. Piráti podle povolební strategie jednali se všemi stranami mimo SPD a Trikoloru o možné koalici. 

*„Jsem ráda, že budeme společně s vyjmenovanými stranami spolupracovat ve Zlínském kraji po další čtyři roky a plnit tak program, se kterým jsme do těchto voleb zamířili. Jedná se především o dostupné a kvalitní zdravotnictví, zavedení funkčního integrovaného dopravního systému, tvorbu pestré krajiny s důrazem na zadržování vody v krajině, digitalizace státní správy a modernizaci školství do kterého spadá i zapojování studentů do rozhodování,“* tvrdí Hana Ančincová. *„I v rámci vyjednané koalice nepolevíme a budeme odpovědně hlídat, aby byly pirátské hodnoty jako je transparentnost a otevřenost vůči lidem naplněny,”* dodává Ančincová.

Piráti již před volbami avizovali, že si Zlínský kraj zaslouží změnu a potřebuje péči. Proto hlavním tématem vyjednávání byla otázka výstavby nové krajské nemocnice a otázka pro Piráty koaličně nepřijatelné osoby hejtmana Jiřího Čunka. Strany ODS, ANO a ČSSD představili shodný přístup k výstavě nemocnice a zároveň snaze o změnu kurzu ve vedení kraje. *„Občanům jsme v rámci předvolební kampaně avizovali změnu a tou změnou byl myšlen oponentní posudek na novou nemocnici a změna osoby hejtmana. Věříme, že se nám v rámci koalice podaří splnit naše priority, splnit sliby, které jsme lidem dali a že občané naši práci ocení,”* tvrdí krajský místopředseda Pirátů Jiří Jaroš. 

Pro Piráty je naprosto zásadní moci realizovat svůj předvolební program a splnit to, co voličům slíbili. Otevřít kraj lidem, pustit k práci experty, řídit kraj odpovědně, transparentně a ve prospěch občanů. 
