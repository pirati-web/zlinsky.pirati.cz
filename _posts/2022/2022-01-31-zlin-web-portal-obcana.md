---
layout: post
category: CLANKY
title: 'Jaroš: Piráti digitalizují město Zlín, bude mít nový web i Portál občana'
date: 2022-01-31
author: Piráti Zlínský kraj
authorId: 
image: posts/zlin-web-2022.jpg
tags: 
- digitalizace
- jiri-jaros
- web
- portal-obcana
- zlinsky-kraj
- zlin
important: true
---

Máte dost byrokratického papírování a dlouhého čekání na úřadech?  Už žádné další fronty před přepážkami a lejstra papírových formulářů. Město Zlín čeká nový web a Portál občana!

Portál občana má fungovat od příštího roku a zajistí efektivnější komunikaci s úřadem, možnost podávání formulářů z pohodlí domova a platit nejrůznější poplatky, nebo si jednoduše vyřídit občanku nebo řidičák.

> *"Postupně chceme zdigitalizovat všechny agendy, které úřad má ve své kompetenci. Na úřadech tak už nebudeme čekat na vyřízení občanky, řidičáku nebo pasu,"* uvedl radní města Zlína **[Jiří Jaroš](https://zlinsky.pirati.cz/lide/jiri-jaros/)**, který má oblast digitalizace ve své gesci.
> 

> *"Naším vzorem je Estonsko, kde je zdigitalizované všechno kromě svatby a rozvodu. A já říkám, že minimálně u svatby by se lidé měli potkat,"* poznamenal s nadsázkou **[Jaroš](https://zlinsky.pirati.cz/lide/jiri-jaros/)**.
> 


V první polovině roku město spustí nové webové stránky [https://www.zlin.eu/](https://www.zlin.eu/), které budou mít nový design, který bude přehledný a uživatelsky přívětivý.

> *"Stránky budou sloužit především pro úřední část, budou však pracovat i s volnočasovými tématy, jako je kulturní přehled akcí ve Zlíně. Samozřejmostí jsou odkazy na sociální sítě města, které budou ve formě ikon i náhledových oken s posledními příspěvky,"* upřesnil **[Jaroš](https://zlinsky.pirati.cz/lide/jiri-jaros/)**.
