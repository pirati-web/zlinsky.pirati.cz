---
layout: post
category: CLANKY
title: 'Žáci recyklací starých telefonů podpořili zvířata ze ZOO Zlín!'
date: 2022-01-18
author: Piráti Zlínský kraj
authorId: 
image: posts/zaci-zoo.jpg
tags: 
- skoly
- zivotni-prostredi
- vratislav-krejcir
- zlinsky-kraj
- kromeriz
---

Starý telefon má doma v šuplíku asi skoro každý, většina vlastníků přístroj používá 2-3 roky a pak jej vymění za novější model. Starý telefon ale nepatří do popelnice ani na skládku, obsahuje totiž nebezpečné látky, které se uvolňují do životního prostředí. Odevzdaný telefon přitom může pomoci dobré věci, dá se ekologicky recyklovat a většina materiálů může být opětovně využita pro další výrobu.

> *"Děti podpořily zmíněnou aktivitou ochranu životního prostředí a přírodu hned dvakrát. Jednak sběrem starých mobilních telefonů, které projdou odbornou recyklací, a poté věnováním finančního výnosu akce zvířatům ve zlínské zoologické zahradě,"* řekl místostarosta města Kroměříže a předseda Pirátů Zlínského kraje **[Vratislav Krejčíř](https://zlinsky.pirati.cz/lide/vratislav-krejcir/)**.
> 

Za každý odevzdaný telefon dostala škola částku 30 korun. Celkem se vybralo 572 starých telefonů, ze kterých škola přispěje 17 160 korun na podporu chovu ohrožené pandy červené a mláděte slona afrického.

Všem dárcům děkujeme za jejich zapojení do sběru starých a nepotřebných telefonů!


