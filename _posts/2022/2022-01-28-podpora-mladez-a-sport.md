---
layout: post
category: CLANKY
title: 'Piráti vybojovali o 8,5 milionu vyšší podporu kraje pro sport a mládež na tento rok!'
date: 2022-01-28
author: Piráti Zlínský kraj
authorId: 
image: posts/sport-dotace-2022.jpg
tags: 
- mladez-a-sport
- jiri-jaros
- dotace
- zlinsky-kraj
important: true
---

Spousta dětí sportovat přestala a kluby se bohužel potýkají s nedostatkem mládeže po covidu. Nedostatek pohybu je u dětí velkým problémem, kterému se intenzivně věnujeme. Zlínský kraj každoročně finančně podporuje sport, v letošním roce rozdělí v oblasti mládeže a sportu celkovou částku 31,5 milionu korun, což je o 8,5 milionu více, než v roce 2021. Zasazujeme se o to, aby byly všechny sporty podporovány rovnocenně, včetně těch, na které je nahlíženo jako na “okrajové”, aby se i v nich mohly děti dále rozvíjet.

**V jakých dotačních programech můžete letos o podporu žádat?**

* [Podpora sportu v obcích do 3 000 obyvatel](https://www.kr-zlinsky.cz/mas02-22-podpora-sportu-v-obcich-do-3000-obyvatel-aktuality-17484.html) (celková alokace 5 milionů korun)

Z programu je podporována spolková sportovní činnost na malých obcích, konkrétně podpora trenérů dětí a mládeže a materiálně technické základny pro jejich činnost.

* [Činnost a rozvoj mládežnického sportu](https://www.kr-zlinsky.cz/mas03-22-cinnost-a-rozvoj-mladeznickeho-sportu-aktuality-17485.html) (celková alokace 22,5 milionu korun)

Z programu je podporována přímá a systematická práce s dětmi a mládeží, soustavná příprava sportovců na sportovní akce a účast na těchto akcích či výchova talentovaných sportovců, a to jak u individuálních, tak u kolektivních sportovních odvětví. 

* [Jednorázové projekty v oblasti mládeže a sportu](https://www.kr-zlinsky.cz/mas01-22-jednorazove-projekty-v-oblasti-mladeze-a-sportu-aktuality-17483.html) (celková alokace 4 miliony korun)

Z programu je podporována realizace sportovních a mládežnických projektů, jak nadregionálních, tak i těch regionálních, kterých se účastní pouze osoby ze Zlínského kraje, ale zároveň mají větší než místní dopad.


> *"Prostřednictvím těchto dotačních programů chceme přispět ke zvyšování úrovně sportovní činnosti dětí a mládeže v našem kraji i k zajištění široké nabídky sportovních, mládežnických a volnočasových aktivit. Oproti loňskému roku jsme navýšili celkovou alokaci těchto programů o 8,5 milionu korun,"* uvedl krajský radní **[Jiří Jaroš](https://zlinsky.pirati.cz/lide/jiri-jaros/)**, zodpovědný za oblast mládeže a sportu.
> 

**Deadline** pro podávání žádostí o podporu je už **16. února**, tak neváhejte! Více informací o dotačních programech najdete [ZDE](https://bit.ly/podpora_sport_2022).
