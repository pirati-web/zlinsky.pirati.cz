---
layout: post
category: CLANKY
title: 'Zlínský kraj odsuzuje ruskou vojenskou agresi proti Ukrajině, ukončil spolupráci s ruskými regiony'
date: 2022-02-28
author: Piráti Zlínský kraj
authorId: 
image: posts/stojime-za-ukrajinou.jpg
tags: 
- zahranici
- bezpecnost
- hana-ancincova
- jiri-knotek
- zlinsky-kraj
important: true
---

Zlínský kraj odsuzuje ruskou vojenskou agresi proti Ukrajině, dnes proto ukončil spolupráci s ruskými regiony.

> *"S agresory nespolupracujeme. Zastupitelstvo Zlínského kraje právě rozhodlo o vypovězení dohody s ruskými regiony. Vypovíme dohody o vzájemné spolupráci mezi Samarskou oblastí a Zlínským krajem, memorandum o spolupráci s Udmurtskou republikou a deklaraci o vzájemné spolupráci s Jaroslavskou oblastí,"* sdělila statutární náměstkyně hejtmana Zlínského kraje [Hana Ančincová](https://zlinsky.pirati.cz/lide/hana-ancincova/).
> 

Na návrh našeho zastupitele [Jiřího Knotka](https://zlinsky.pirati.cz/lide/jiri-knotek/) také přijalo usnesení, podle kterého zastupitelstvo odsuzuje nevyprovokovanou, agresivní a teroristickou invazi ze strany Ruské federace vůči Ukrajině a podporuje ukrajinskou územní celistvost a suverenitu. *"Je důležité, abychom jako politici v tomto tématu ukázali, že nám to není jedno,"* dodal [Knotek](https://zlinsky.pirati.cz/lide/jiri-knotek/).


**Chcete lidem z Ukrajiny pomoci?** Spolu s Potravinovou bankou ze Zlínského kraje budeme od zítřka v Baťově mrakodrapu sbírat potraviny a drogerii. Sbírka bude probíhat každý den od 8:00 do 16:00 ve 2. patře u vstupu do Krajského úřadu.
**Co darovat?** Vody, konzervy, těstoviny, instantní polévky, dětské výživy. Vlhčené ubrousky, pleny, toaletní papír, dámské toaletní potřeby, papírové kapesníky.

> *"Sbírku pořádáme ve spolupráci s Potravinovou bankou ve Zlínském kraji, která bude pomoc přerozdělovat mezi potřebné. V pondělí, během pouhých tří hodin se podařilo vybrat mezi zaměstnanci krajského úřadu necelých dvacet tisíc korun, za které jsme nakoupili konzervy a předali je Skautskému krizovému centru Zlín, které je ještě dnes odváží lidem na ukrajinsko-slovenskou hranici,”* popsala [Ančincová](https://zlinsky.pirati.cz/lide/hana-ancincova/).
> 

Další možnosti, jak pomoci Ukrajině najdete přehledně na webu **[https://ukrajina.pirati.cz/](https://ukrajina.pirati.cz/)**.
