---
layout: post
category: CLANKY
title: 'Ančincová: Včely a včelařství jsou prioritou, kraj je letos podpoří milionem korun'
date: 2022-01-14
author: Piráti Zlínský kraj
authorId: 
image: posts/vcely.jpg
tags: 
- vcelarstvi
- vcely
- zemedelstvi
- zivotni-prostredi
- hana-ancincova
- zlinsky-kraj
---

Kraj letos podpoří jedním milionem korun začínající i stávající včelaře. Ti budou moci požádat o příspěvek na pořízení vybavení a vůbec poprvé dotace čerpat i na nákup osiva nebo medonosných rostlin. V minulém roce kraj díky tomuto programu podpořil celkem 111 včelařů.

> *"Podporu včelařům poskytuje Zlínský kraj již několik let. Přispíváme tím nejen k nárůstu začínajících včelařů a navýšení množství úlů a včelstev u stávajících včelařů, ale pozitivně se to projevuje také na celkové úrovni kvality včelstev v kraji i na snížení výskytu moru včelího plodu,"* uvedla náměstkyně hejtmana **[Hana Ančincová](https://zlinsky.pirati.cz/lide/hana-ancincova/)**, která má ve své gesci oblast zemědělství a životního prostředí.
> 

Žádat mohou zájmoví včelaři ve věku minimálně 18 let, kteří mají včelstva umístěna na území Zlínského kraje. Příjem a registrace žádostí o podporu bude probíhat od 24. ledna do 18. února 2022. Více informací najdete [ZDE](https://bit.ly/ZLK_podporuje_vcelarstvi).

