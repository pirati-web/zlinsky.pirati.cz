---
layout: post
category: CLANKY
title: 'Poslanecké okénko: Červnová Sněmovna očima Františka Elfmarka'
date: 2021-07-01
author: František Elfmark
authorId: frantisek.elfmark
image: posts/franta_okenko_cerven.jpg
tags: 
- frantisek-elfmark
- snemovna
- zlinsky-kraj
- poslanecke-okenko
important: true
---

Přečtěte si, co nového se událo za poslední měsíc v Poslanecké sněmovně očima našeho poslance a lídra pro sněmovní volby 2021 Františka Elfmarka.

# Ohlédnutí za červnem
Tento měsíc se Poslanecká sněmovna zabývala opět tématy souvisejícími s covidem a např. **[novelou zákona o omamných látkách](https://www.frantisekelfmark.cz/snemovna-podporila-vyuziti-potencialu-konopi-pro-lecebne-a-technicke-uziti/)**. I díky Pirátům se k ní podařilo prosadit několik návrhů, které zásadně rozšiřují možnosti komerčních subjektů zapojit se do produkce konopí pro technické i léčebné užití.  Sněmovna také schválila **[digitalizační balíček, tzv. DEPO](https://www.frantisekelfmark.cz/ridicum-diky-piratskemu-navrhu-na-cestach-postaci-jen-obcanka-snemovna-finalne-schvalila-digitalizacni-zakon/)**, u sebe nově například řidiči nebudou muset mít řidičský průkaz, postačí občanka. Kromě toho se však projednávala řada dalších témat. Jsem rád, že práce Pirátů přinesla své ovoce a že budou konečně **[odškodněny protiprávně sterilizované osoby](https://www.frantisekelfmark.cz/snemovna-schvalila-navrh-zakona-o-poskytnuti-jednorazove-penezni-castky-sterilizovanym-osobam-v-rozporu-se-zakonem/)**.

## Životní prostředí
5. června jsme oslavili **[Světový den životního prostředí](https://www.frantisekelfmark.cz/i-zivotni-prostredi-ma-svuj-den-s-velkym-d/)** a já si uvědomil, že se jako poslanec přírodou a životním prostředím zabývám už téměř 4 roky a jako politik 8 let. Uteklo to velmi rychle a práce stále neubývá. Příroda zkrátka potřebuje naši pomoc a podporu, zejména, pokud ji chceme zachovat i pro naše děti a umožnit jim život ve zdravém a příjemném prostředí. 

V červnu jsme na **[Výboru pro životní prostředí](https://www.frantisekelfmark.cz/vybor-pro-zivotni-prostredi-projednal-vyvoj-kauzy-turow-i-zaverecny-ucet-ministerstva-zivotniho-prostredi/)** opět řešili vývoj v kauze Turów a projednávali jsme také hospodaření Ministerstva životního prostředí a Státního fondu životního prostředí za rok 2020. Poukázal jsem v této souvislosti na setrvalé nedočerpávání peněz v dotačních programech, a také na to, že se příjmy z emisních povolenek vrací do životního prostředí jen ve směšně malé míře. 

Na pořadu jednání Sněmovny byla také **[novela mysliveckého zákona](https://www.frantisekelfmark.cz/sabotaz-novely-mysliveckeho-zakona-je-hloupym-politikarenim-a-hazardem-s-budoucnosti-ceske-krajiny-zemedelstvim-lesnictvim-ale-hlavne-s-myslivosti/)**. Bohužel byla na návrh KSČM vrácena do druhého čtení. Do konce volebního období už se nestihne projednat, zůstává tak prozatím zachován současný stav. Nemluvě o tom, že se tím nehlasovalo ani o  pirátských návrzích, směřujících třeba na ukončení krutých praktik norování a držení lišek. 
O zvířatech se mluvilo nejen v souvislosti s myslivostí. **Evropský parlament podpořil ukončení klecových chovů hospodářských zvířat**. Schválil totiž rezoluci na základě občanské iniciativy “Konec doby klecové”. Znamenalo by to zlepšení životních podmínek pro miliony zvířat, a to podporuji.

Nebyl bych to však já, abych se nevěnoval také odpadovému hospodářství. Čekání na to, až se na pořad jednání Sněmovny dostanou implementační zákony ke **směrnici o jednorázových plastech**, jsem si krátil uspořádáním **dvou kulatých stolů na téma oběhového hospodářství**. Ve stejný den jsem dopoledne pořádal kulatý stůl ***“Budoucnost recyklace v ČR”*** a odpoledne jsem se podílel na kulatém stole právě ke **směrnici o jednorázových plastech**. Obě dvě akce byly velmi povedené a zajímavé. Přinesly mnoho námětů k přemýšlení a “nakoply” mě k pokračování v práci na dovedení Česka k cirkulárnímu hospodaření. Zásadní body jsem shrnul [zde](https://www.frantisekelfmark.cz/budoucnost-je-v-obehovem-hospodarstvi-jak-zvysit-recyklaci-a-omezit-produkci-odpadu-jsme-vcera-diskutovali-na-dvou-kulatych-stolech/)zde, ale všem doporučuji podívat se na prezentace panelistů, které jsou k dispozici volně na **[stránkách Výboru pro životní prostředí](https://www.psp.cz/sqw/hp.sqw?k=4600)**.  
Na téma **recyklace hliníku**, proč se o ni snažit, jsem se zaměřil na blogu v [dalším díle seriálu o recyklaci](https://www.frantisekelfmark.cz/recyklace-hliniku-proc-se-o-ni-snazit-6/).

## Petiční výbor
Jsem rád, že mohu z pozice místopředsedy petičního výboru říci, že Sněmovnou a Senátem **prošel [digitalizační balíček, tzv. DEPO](https://www.frantisekelfmark.cz/vite-ze-na-zacatku-cervna-jsme-schvalili-tzv-digitalizacni-balicek-depo/)**, v jeho senátní verzi, který navíc **obsahuje i myšlenku mého pozměňovacího návrhu doplňující petiční zákon o pravidla umožňující realizaci petičního práva prostřednictvím portálu veřejné správy** (nástrojem). Tento nástroj má vytvořit Ministerstvo vnitra.

Petiční výbor také projednal petici, požadující po ústavních činitelích a státních orgánech, aby se zasadili **[za ochranu životů a lidských práv praktikujících Falun Gongu](https://www.frantisekelfmark.cz/peticni-vybor-projednal-petici-za-ukonceni-genocidy-praktikujicich-metody-falun-gong-pachane-cinskym-rezimem/)**. Petice žádá, aby ústavní činitelé a státní orgány při jednání s čínskou stranou vždy hovořili také o lidských právech, včetně genocidy praktikujících Falun Gongu, a aby se zasadili o přijetí zákona, který zakáže transplantační turistiku do Číny. Petice má více než 150 000 podpisů, což svědčí o tom, že lidem není situace v Číně lhostejná. **Petiční výbor proto po mém apelu schválil usnesení odsuzující pronásledování, věznění a mučení následovníků meditační praxe Falun Gong a násilné odebírání orgánů všem čínským vězňům, kterých se již 20 let dopouští čínský režim.** 

## Co se událo
V Kroměříži se konala naše první letošní **pátračka po stopách pokladu**. S dětma jsme celé jezero obešli a tajenku našli, dokonce nám i Vodník předal poklad.

Asi nikoho z nás nepřekvapuje, že přibližně 80 % odpadu v oceánu je tvořeno plasty. **[Nová studie přináší informace o druhu, chování a původu odpadu v oceánech](https://www.frantisekelfmark.cz/nova-studie-prinasi-informace-o-druhu-chovani-a-puvodu-odpadu-v-oceanech/)**.

14. června byl **mezinárodní den “STOP přepravě zvířat”**. Je nepřijatelné, abychom podporovali export zvířat, a přitom neřešili problémy s jejich přepravou, a také to, co se s nimi stane, až vyjedou za hranice EU. Více **[zde](https://www.frantisekelfmark.cz/dnes-je-mezinarodni-den-stop-preprave-zvirat/)**.

**Mezinárodní den čistého ovzduší připadl na 2. června**. Ti uvědomělejší z nás si jej připomněli tím, že jeli do práce na kole nebo šli pěšky. Zajímá Vás, jaká je kvalita ovzduší ve vašem bydlišti? Pokud ano, klikněte **[tady](https://www.frantisekelfmark.cz/dnes-oslavujeme-ciste-ovzdusi/)**.

## Inspirační a komunikační zdroje
Chcete vědět, co se ve vašem okolí děje? Co nového nám přinesl měsíc červen? Chcete se inspirovat? Sérii zajímavých článků, například v týdnu od **[14. 6. - 20. 6. 2021](https://www.frantisekelfmark.cz/tydenni-inspirace-clanku-14-6-20-6-2021/)**, které mne zaujaly, a to nejen z oblasti životního prostředí, ale také z oběhového hospodářství, týden co týden vkládám na svůj blog. Jsou přehledně rozdělené do jednotlivých bloků.

Každé pondělí od 9:30 do 10:00 hodin mám vyhrazenou **on-line půl hodinku** na komunikační platformě [Jitsi](https://meet.jit.si/kancelarelfmark), kde vítám dotazy či podněty Pirátů z celého Zlínského kraje. 

Můžete mě sledovat na mé politické **[Facebookové stránce](https://www.facebook.com/FrantisekElfmark.DiS/)**, a rovněž na **[mém blogu](https://www.frantisekelfmark.cz/)**. Pokud se přihlásíte k odběru mého newsletteru, nic Vám již neuteče a všechny aktuální zprávy k Vám přiletí na e-mail. Pirátské novinky můžete sledovat také na webových stránkách **[www.pirati.cz](https://www.pirati.cz/)** a **[www.piratskelisty.cz](https://www.piratskelisty.cz/)**.

Ještě jste od našich dobrovolníků a kandidátů v ulicích měst, obcí nebo i jinde ve Zlínském kraji neobdrželi jarní vydání Koaličních listů Pirátů a Starostů pod názvem **VRAŤME ZEMI BUDOUCNOST**? **Naše koaliční noviny máme i v on-line verzi, a tak si je můžete přečíst pěkně v pohodlí svého domova [tady](https://issuu.com/elfik/docs/zli_nska_mutace_pas_noviny_jaro_2021).**

Hezké, a snad i trochu odpočinkové léto!

**[František Elfmark](https://zlinsky.pirati.cz/lide/frantisek-elfmark/)**

